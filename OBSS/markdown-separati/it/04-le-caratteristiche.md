# Le Caratteristiche

> Vivere non è respirare: è agire, è fare uso degli organi, dei sensi, delle facoltà, di tutte quelle parti di noi stessi per cui abbiamo il sentimento di esistere. (Jean-Jacques Rousseau)

Ogni personaggio ha 6 Caratteristiche (chiamate anche Statistiche) che rappresentano i suoi attributi base e costituiscono il suo potenziale talento e capacità innata.

Anche se non è comune che un personaggio effettui una prova usando soltanto una sua Caratteristica, i punteggi di Caratteristica influiscono praticamente su ogni aspetto delle capacità e competenze del personaggio.

## Descrizione delle Caratteristiche

Il punteggio delle Caratteristiche non è tutto in un personaggio ne tanto meno in un mostro.

I mostri più *istintivi* ed aggressivi avranno probabilmente punteggi negativi di Intelligenza, ma non per questo sono *stupidi*, semplicemente agiscono in base ai loro schemi naturali. Allo stesso tempo creature con basso valore di Costituzione non staranno per morire ma sono solo *fragili*.

### Forza

> Ah, è cosa eccellente possedere la forza d'un gigante, ma usarla da gigante, è tirannia! (William Shakespeare, Isabella: da "Misura per misura", atto II, scena II)

La Forza misura la potenza fisica, l'atletismo e i limiti della forza bruta che puoi esprimere. La Forza si applica nel danno di mischia e per le armi tirate a mano.

Una prova di Forza può essere impiegata per qualsiasi tentativo di sollevare, spingere, tirare o spaccare qualcosa, per spingere il tuo corpo all'interno di uno spazio, o una qualsiasi altra applicazione di forza bruta.

Un mostro con Forza -4 non è prossimo a morire, semplicemente ha pochissima forza (immaginate di dare un valore di Forza ad un topo od uno scoiattolo se non ad un piccolo ragno...)

Un personaggio con un punteggio di Forza pari a -5 è morto.

### Destrezza

> Abbaiare stanca. La forza non conta niente nella vita. Saper schivare è quello che conta. (Daniel Pennac)

La Destrezza misura l'agilità, i riflessi, l'equilibrio ed il coordinamento; determina la Difesa ed i Tiri per Colpire con Armi da Lancio.

Una prova di Destrezza può essere impiegata per qualsiasi tentativo di muoversi agilmente, per evitare di perdere l'equilibrio o borseggiare.

Un personaggio con un punteggio di Destrezza pari a -5 è incapace di muoversi ed è completamente immobile (ma non privo di sensi).

### Costituzione

> Un pò di salute ogni tanto è il miglior rimedio per l'ammalato. (Friedrich Nietzsche)

La Costituzione misura la salute, il vigore e la forza vitale nonché la resistenza agli sforzi.

Una prova di Costituzione può essere impiegata per i tentativi di spingerti oltre i normali limiti del tuo corpo e per prove di resistenza e durata.

Un personaggio con Costituzione -5 non ha più il controllo del proprio corpo ed è morto.

### Intelligenza

> La forza senza intelligenza rovina sotto il suo stesso peso. (Orazio)

L'Intelligenza misura l'acume mentale, l'accuratezza dei ricordi e la capacità di ragionare.
Una prova di Intelligenza entra in gioco quando hai bisogno di affidarti alla logica, le conoscenze, la memoria o le capacità deduttive.

Le tue prove di Intelligenza misurano la tua capacità di ricordare informazioni su incantesimi, oggetti magici, simboli esoterici, tradizioni magiche, i piani dell'esistenza e gli abitanti di quei piani. Rovistare tra antiche pergamene alla ricerca di un frammento di conoscenza potrebbe richiedere una prova di Intelligenza.

Un personaggio con un punteggio di Intelligenza pari a -5 è in stato di coma.

### Saggezza

> La forza non deriva dalla capacità fisica. Deriva da una volontà indomita. (Mahatma Gandhi)

La Saggezza riflette la tua sintonia con il mondo circostante e rappresenta la perspicacia, l'intuito, la forza di volontà ed il buon senso.

Una prova di Saggezza riflette uno sforzo per interpretare il linguaggio corporeo, comprendere i sentimenti di qualcuno, notare dettagli dell'ambiente o curare una persona ferita.

Un personaggio con un punteggio di Saggezza pari a -5 è incapace di pensiero razionale ed è privo di sensi.

### Carisma

> Kogami, tu sai che cos'è il carisma?

- Per come la vedo io, è un'attitudine innata, come quella di un eroe o di un leader.

- [...] Gli elementi che identificano il carisma sono tre: l'indole innata degli eroi e dei profeti, la capacità di infondere benessere agli altri con la sola presenza e una cultura che ti permetta una conversazione brillante su ogni argomento. (Psycho-Pass)

Il Carisma misura la tua capacità di interagire efficacemente con il prossimo. Comprende fattori come la sicurezza e l'eloquenza, può rappresentare una personalità affascinante o autoritaria.

Una prova di Carisma può essere richiesta quando cerchi di influenzare o intrattenere altre persone, quando cerchi di fare impressione o raccontare una menzogna, o quando devi barcamenarti in una complicata situazione sociale.

Il punteggio di Carisma influenza il numero di *tizi* che conosci. Vedi Io conosco un tizio.....

Tipiche situazioni di utilizzo del Carisma includono tentativi di raggirare una guardia, truffare un mercante, guadagnare soldi al gioco d'azzardo, farsi passare per qualcun altro grazie a un travestimento, fugare i sospetti di qualcuno con false rassicurazioni o mantenere un volto imperturbabile mentre si racconta una lampante menzogna.

Un personaggio con un punteggio di Carisma pari a -5 è privo di sensi.

### Leggere i punteggi delle Caratteristiche

Ogni punteggio di Caratteristica in genere va da 0 a 3, un punteggio di Caratteristica buono è 1, 2 è ottima, 0 è "normale", 3 è giudicato *eccezionale*.

Un punteggio di -1 e giudicato debole, un -2 subnormale, un -3 severamente problematico, un -4 porta quasi ad un non utilizzo della caratteristica, un -5 è opportuno che stia nel letto e basta (se non è già in una bara).

### Opzionale - Eta' del personaggio 

L'età del personaggio influisce sulle Caratteristiche fisiche e mentali.

| **Periodo** | **FOR** | **DES** | **COS** | **INT** | **SAG** |
| --- | --- | --- | --- | --- | --- |
| Giovane |  |  | +1 |  | -1 |
| Adulto |  |  |  |  | |
| Maturo |  |  | -1 |  | +1 |
| Anziano | -2 | -1 | -1 | +1 | +1 |
| Venerabile | -1 | -1 | -1 | -1 | +1 |

I modificatori indicati si cumulano.

## I punteggi delle Caratteristiche 

I punteggi delle Caratteristiche hanno un ruolo importante ma non fondamentale. Il giocatore deve capire che un punteggio basso non significa avere un pessimo personaggio, ma bensì si divertirà di più nel ruolarlo facendo leva sulle competenze, Abilità e capacità peculiari, usando ingegno e arguzia. Sono presentati più sistemi per tirare le Caratteristiche.

Personalmente suggerisco l'approccio della **Modalità Base**. In OBSS i personaggi non sono eroi, non sono i prescelti che si ergono a difensori del pianeta. I personaggi sono persone normali coinvolte spesso loro malgrado in situazioni al limite se non oltre la sopravvivenza.

L'indubbio vantaggio di tirare i valori in ordine delle Caratteristiche è che permette di scombinare gli schemi ed evitare *build* fatte a tavolino.

E' probabile che non vengano i risultati che speravate od addirittura siano venuti in Caratteristiche che non vi interessavano. Va bene così. Cambiate idea, fatevi ispirare dai valori ottenuti! Divertitevi con il nuovo personaggio, costruite qualcosa di nuovo e diverso, lasciatevi stupire.

I **tiri per le Caratteristiche sono eseguiti in ordine**, quindi il primo tiro è per la Forza, poi per la Destrezza, Costituzione, Intelligenza, Saggezza ed infine Carisma.

In ultimo ricordate che OBSS è un gioco di ruolo dove la morte del personaggio capita, anche più spesso che in altri Giochi di Ruolo. Create dei validi e concreti personaggi e lasciate che sia l'avventura a forgiare i dettagli.

***I modificatori razziali o di background non possono alzare o abbassare i punteggio oltre +4/-4***.

### Modalita' base

Il giocatore tira 3d6 per ogni caratteristica ed in ordine, può ritirare una sola volta un 1 tirato per terzina (3d6). Tira poi una settima terzina che può sostituire ad un'altra terzina. Per ogni caratteristica tirata controlla la somma dei dadi tirati con la **Tabella: Tiro Caratteristiche**.

Il personaggio così generato acquisisce gratuitamente l'Abilita Duro a morire .

### Modalita' della Tradizione

Ogni giocatore tira 4d6 per 6 volte e somma i migliori 3 risultati ogni volta. Il risultato ottenuto viene controllato con la **Tabella: Tiro delle Caratteristiche** ed assegnato alle Caratteristiche a piacere.

### Modalita' opzionale (per i codardi!)

Ogni giocatore distribuisce 4 punti tra le 6 Caratteristiche, ogni Caratteristica deve avere come minimo un punteggio di -1 e come massimo 2 prima dei modificatori razziali.

### Tabella: Tiro delle Caratteristiche

La somma dei dadi tirati per le Caratteristiche va confrontata con questa tabella per determinare i valori effettivi della Caratteristiche.

| **Val. tirato** | **Caratt.** | **Val. tirato** | **Caratt.** |
|---|---|---|---|
| 3 (o meno) | -3 | 12-13-14 | +1 |
| 4-5 | -2 | 15-16-17 | +2 |
| 6-7-8 | -1 | 18 (o più) | +3 |
| 9-10-11 | +0 |  | |

**Applicate i modificatori razziali!**

>> **Tiriamo le Caratteristiche di Tups**: **Prima terzina**: \st,1,4,3 totale 8. Forza è -1

**Seconda**: 5,6,6 totale 17. Destrezza è +2

**Terza**: \st,2,1,4 totale 7. Costituzione è -1

**Quarta**: 6,6,6 totale 18. Intelligenza è +3

**Quinta**: 3,4,2 totale 9. Saggezza è +0

**Sesta**: 3,4,4 totale 11. Carisma è +0

**Settima**: 3,5,2 totale 10. Che sostituisce Forza (da -1 a +0)

Come Umano \hyperlinkdiversoDiverso, Tups prende +1 in Costituzione e +1 in Intelligenza, portando il valore di Costituzione a 0 e quello di Intelligenza a +4.

## Aumentare le Caratteristiche

Le Abilità hanno tutte segnate due ***Caratteristiche Potenziata***, quando segnate l'Abilità nella scheda sceglietene una sola. Ogni 4 Abilità che potenziano la medesima Caratteristica questa aumenta di 1 il suo valore.

Per aumentare la Caratteristica oltre a 4 sono necessari oggetti magici o incantesimi. L'aumento di Caratteristica ha effetto retroattivo solo per gli aumenti di Costituzione, andando a ripercuotersi sui Punti Ferita massimi.

L'aumento di Caratteristica applica immediatamente il modificatore alle Prove di Competenza, Tiri Salvezza, Tiri per Colpire, Iniziativa e Magia. L'aumento dell'intelligenza si ripercuote nel successivo livello per quanto riguarda l'aumento delle Competenze acquisite.

>>> **Non è tutto nelle Caratteristiche**: I giocatori comunque si lamenteranno delle Caratteristiche tirate, è normale, specialmente i giocatori più inesperti. Cercate di fargli capire che non deve limitarsi a guardare le Caratteristiche ma vedere l'insieme generale del personaggio. Suggeritegli Abilità che possano aiutarlo a sopperire ai valori delle Caratteristiche.

>> **Il Personaggio fa schifo!**: Avere delle Caratteristiche basse non è la morte del personaggio! Cercate piuttosto di giocare affinché non sia necessario tirare dadi o fare prove! Sforzatevi di essere arguti, intuitivi, propositivi, furbi.. insomma tutto ciò che vi può fare risolvere la situazione senza dover per forza tirare dadi. In OBSS il Narratore premia i giocatori che descrivono e si esaltano in ciò che il personaggio fa!

> Sono le nostre scelte che mostrano chi siamo veramente, molto più delle nostre capacità. (Albus Silente)

---