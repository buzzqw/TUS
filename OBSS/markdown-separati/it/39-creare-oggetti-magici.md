# Creare Oggetti Magici

> Creare è vivere due volte. (Albert Camus)

Per Creare Oggetti Magici è necessario avere le Abilità Creazione oggetti magici ed essere capace in una competenza specifica (oreficeria, erboristeria, calligrafia...).

I costi qui elencati sono quelli di produzione, il ricavo si può attestare attorno al 20\%-50\% del prezzo di produzione.

La **DC**, basata sulla competenza indicata, per creare un oggetto è 15 +2*Livelli dell'incantesimo contenuto, oppure +6 per ogni +1 dell'oggetto.

Conoscere l'incantesimo (o averlo a disposizione tramite Pergamena) che si applica all'oggetto è un requisito di ogni oggetto magico che si crea. I giorni di lavoro indicati non possono essere frazionati in meno di 6 ore al giorno dedicate alla creazione.

>>> **Creare oggetti magici**: La creazione di oggetti magici può rompere gli equilibri del gioco. Un personaggio con risorse abbondanti e tempo può arrivare a creare oggetti che spezzano gli equilibri dell'avventura. Suggerisco siano gli NPC, i personaggi non giocanti in gestione al Narratore, a creare gli oggetti più meravigliosi. Allo stesso tempo la vendita di oggetti di valore sopra le 2000mo dovrebbe essere il più limitata possibile.

### Modificatori al costo degli oggetti magici

Gli oggetti magici hanno come componente base l'applicazione di un incantesimo nell'oggetto stesso.

E' importante valutare la rarità dell'incantesimo per che viene usato per determinare il costo dell'oggetto.

I **costi** riportati per la creazione dei vari tipi di oggetti sono riferiti all'utilizzo di un incantesimo con **rarità** comune. Se la rarità è Non comune moltiplicare il prezzo x1.5, se è Raro x2, Molto Raro x5, Leggendario x10.

## Creare Anelli Magici

Per creare un anello magico, un personaggio ha bisogno di una fonte di calore. Ha anche bisogno di una provvista di materiali, di cui il più ovvio è un anello o pezzi di anello da assemblare.

Il costo di produzione dell'anello è pari a livello*livello*2000, un Anello con Invisibilità costa 2*2*2000=8000 mo

Un anello permette di fissare un incantesimo per rendere l'effetto sempre attivo.
L'anello deve avere un valore intrinseco pari almeno a 100mo*somma dei livelli dell'incantesimo che deve ospitare.

Un anello può ospitare un incantesimo di livello 9 o se più incantesimi il massimo livello è 7.

E' anche possibile inserire un incantesimo ad attivazione, in questo caso consultare i costi delle Verghe.

Forgiare un anello richiede 1 giorno per ogni 500 mo del prezzo base. In caso di più incantesimi i costi e tempi si sommano.

**Talento di creazione oggetto richiesto**: Creare Oggetti Magici 2, Competenza Oreficeria.

## Creare Armature e Scudi Magici

Per creare un'armatura o scudo magico, un personaggio ha bisogno di una fonte di calore e di alcuni attrezzi per lavorare il ferro, il legno o il cuoio. Ha anche bisogno di una provvista di materiali di cui il più ovvio è l'armatura/scudo stessa o i pezzi di armatura da assemblare. Un'armatura/scudo che va incantata deve essere di qualità.

Se i prerequisiti per la creazione dell'armatura comprendono degli incantesimi, l'incantatore deve conoscere detti incantesimi.

Il costo di produzione di un'armatura magica +1 costa 2050 mo, +2 7500 mo, +3 12000 mo, +4 25000 mo, +5 45000 mo più il prezzo dell'armatura stessa.

Infondere un incantesimo in una armatura ha un costo come se si andasse a creare un anello con quell'incantesimo.

Creare armature/scudi magiche richiede un giorno per ogni 1000 mo del valore del prezzo base.

**Talento di creazione oggetto richiesto**: Creare Oggetti Magici, Competenza Fabbro.

## Creare Armi Magiche

Per creare un'arma magica, un personaggio ha bisogno di una fonte di calore e alcuni attrezzi per lavorare il ferro od il materiale con cui è fatta l'arma. Ha anche bisogno di una provvista di materiali, di cui il più ovvio è l'arma stessa o i pezzi di arma da assemblare. Solo un'arma di qualità può essere incantata per diventare un'arma magica, e il suo costo va aggiunto al costo totale di incantamento per determinare il valore finale di mercato.

Un'arma magica deve avere almeno bonus di +1 per avere una qualsiasi capacità speciale o incantesimo.

Se i prerequisiti per la creazione dell'arma comprendono degli incantesimi, l'incantatore deve conoscere detti incantesimi.

Nel momento della creazione, l'incantatore deve decidere se l'arma emana luce o meno, come effetto secondario della magia infusa nell'arma. Questa decisione non influenza il prezzo o il tempo di creazione, ma una volta che l'oggetto è completato, la decisione è definitiva.

Creare armi doppie viene considerato analogo a creare due armi per quanto riguarda il costo, il tempo e le Capacità Speciali.

Il costo di produzione di un Arma +1 è 1200 mo, +2 4000 mo, +3 11000 mo, +4 25000 mo, +5 45000 mo più il prezzo dell'arma (influente solo se è di un qualche materiale raro o prezioso).

Il costo di produzione di una Freccia +1 è 20 mo, +2 75 mo, +3 325 mo. Incantamenti più potenti sono estremamente rari.

Infondere un incantesimo in un arma ha un costo come se si andasse a creare un anello con quell'incantesimo, se continuativo, altrimenti se mono uso come una pozione.

Creare un'arma magica richiede una giornata per ogni 1000 mo del valore del prezzo base.

**Talento di creazione oggetto richiesto**: Creare Oggetti Magici, Competenza Fabbro

## Creare Bacchette

Il costo di produzione della Bacchetta è pari a livello*livello*400, una Bacchetta con Invisibilità costa 2*2*400=1600 mo

Una bacchetta è un oggetto magico che conserva in se un incantesimo caricato in precedenza.

Una Bacchetta può contenere come massimo livello di incantesimo 5.

Per creare una bacchetta, un personaggio ha bisogno di una provvista di materiali di cui il più ovvio è una bacchetta o i pezzi di una bacchetta da assemblare. Le bacchette sono sempre pienamente cariche (20 cariche) all'atto della creazione.

L'incantatore deve conoscere l'incantesimo che inserisce nella Bacchetta.

Creare una bacchetta richiede 1 giorno per ogni 500 mo del valore del prezzo base.

**Talento di creazione oggetto richiesto**: Creare Oggetti Magici, Competenza Arcana.

## Creare Bastoni

**Costi Base dei Bastoni**

Il costo di produzione del Bastone è pari a livello*livello*600, un Bastone con Invisibilità costa 2*2*600=2400 mo

Un Bastone è un oggetto magico dove si caricano una o più incantesimi.

Quando un bastone viene attivato è possibile usare un incantesimo alla volta.

Per creare un bastone un personaggio ha bisogno di una provvista di materiali di cui il più ovvio è un bastone o i pezzi di un bastone da assemblare.

I bastoni sono sempre pienamente carichi, 10 cariche, all'atto della creazione.

Una Bastone può contenere come massimo livello di incantesimo 8, o in caso di diversi incantesimi il massimo livello è il 6.

Creare un bastone richiede 1 giorno per ogni 500 mo del prezzo base.

**Talento di creazione oggetto richiesto**: Creare Oggetti Magici 2, Competenza Falegnameria.

## Creare Pergamene

Le pergamene sono oggetti magici che custodiscono all'interno la formula e componenti di uno o più incantesimi. Il tempo di lancio di un incantesimo da una pergamena è pari al tempo di lancio del medesimo incantesimo.

Esistono due tipologie di Pergamene magiche, quelle eseguibili da tutti (dette ISY SCROLL, o Facili) e quelle invece che richiedono la capacità magica di lanciare incantesimi, ovvero Competenza Magica maggiore o uguale a 1.

Le pergamene facili hanno un costo di produzione pari a livello*livello*rarità dell'incantesimo*80 mo.

Le pergamene normali, non facili, hanno un costo di produzione pari a livello*livello*rarità dell'incantesimo*40 mo

Se una pergamena include più incantesimi il costo è pari alla somma dei vari incantesimi. Su una pergamena ISY SCROLL non possono esserci incantesimi da pergamena normali e vice versa.

L'incantatore deve conoscere gli incantesimi che inserisce nella pergamena. Per preparare una pergamena è necessario 30 minuti di lavoro per livello di incantesimo presente.

Una pergamena ISY può contenere incantesimi di livello 3 come massimo, mentre una pergamena normale può contenere come massimo livello di incantesimo 9, in caso di più incantesimi il massimo livello è 8.

Per leggere una pergamena è necessario:

**in caso di pergamene ISY SCROLL**:

- per comprendere il contenuto è sufficiente una prova di Intelligenza (o Arcana se conosciuta) a difficoltà DC 10
- per poter leggere e lanciare l'incantesimo della pergamena è necessaria una prova di Intelligenza (o Arcana se conosciuta) a difficoltà 12.

**in caso di pergamene normali**:

- per comprenderne il contenuto è necessaria una prova di Arcana a difficoltà 15
- per poter leggere e lanciare l'incantesimo della pergamena è necessaria una prova di Arcana a difficoltà 11+Livello dell'incantesimo e l'incantesimo deve avere un livello pari al massimo lanciabile +2

Il **tempo di lancio** di un incantesimo da una pergamena è pari al tempo di lancio dell'incantesimo presente.

**Talento di creazione dell'oggetto richiesto**: Creare Oggetti Magici, Competenza Calligrafia.

Una pergamena quando viene usata o copiata si distrugge.

**Nota**: un Tomo della Magia è equivalente ad un insieme di pergamene normali. Un personaggio in situazione disperate può leggere la pagina dell'incantesimo dal Tomo della Magia e manifestare la magia come se fosse da una pergamena. Le pagine contenenti l'incantesimo si polverizzeranno e l'incantatore dovrà trovare una sorgente da dove copiare nuovamente l'incantesimo su Tomo. Non può ricopiare sul Tomo lo stesso l'incantesimo perché l'ha appreso. 

## Creare Pozioni

Una pozione contiene l'infuso di un solo incantesimo, ogni pozione è quindi monouso.

Il costo di produzione della Pozione è pari a livello*livello*40, una Pozione con Invisibilità costa 2*2*40=160 mo

Per creare una pozione un personaggio ha bisogno di un piano di lavoro orizzontale e alcuni contenitori per mescere i liquidi oltre a una fonte di calore per bollire l'infuso.

Una Pozione può contenere di norma come massimo livello di incantesimo 3. A discrezione del Narratore pozioni di livello superiore potrebbero essere possibili al prezzo di livello*livello*livello*20 mo.

Tutti gli ingredienti e i materiali per preparare una pozione devono essere freschi e mai usati.

L'incantatore deve conoscere l'incantesimo che inserisce nella pozione. Il tempo di preparazione di una pozione è pari al doppio del livello dell'incantesimo contenuto in ore.

**Talento di creazione dell'oggetto richiesto**: Distillare Pozioni, Competenza Erboristeria.

## Creare Verghe

Una verga è una bacchetta speciale che è capace di rigenerare le proprie cariche. Sono oggetti preziosi e molto costosi.

Per creare una verga, un personaggio ha bisogno di una provvista di materiali, di cui il più ovvio è una verga o i pezzi di una verga da assemblare.

Il costo di produzione della Verga è pari a livello*livello*1600, una Verga con Invisibilità costa 2*2*1600=6400 mo

Una verga è in grado di lanciare 1 volta al giorno il proprio incantesimo.

Moltiplicare il costo per 4 se è in grado di lanciarla 2 volte, moltiplicare per 8 se è in grado di lanciarla 3 volte al giorno.

Si può anche lanciare una volta in più nel giorno l'incantesimo contenuta nella verga, dopo di che la verga si distrugge.

Una Verga può contenere come massimo livello di incantesimo 3.

L'incantatore deve conoscere l'incantesimo che inserisce nella Verga.

Creare una verga richiede 1 giorno per ogni 500 mo del prezzo base.

**Talento di creazione oggetto richiesto**: Creare Oggetti Magici 2, Competenza Arcana.

## Aggiungere Nuove Capacità

A volte la mancanza di fondi o tempo rende impossibile realizzare l'oggetto magico voluto ma fortunatamente è possibile potenziare o modificare un oggetto magico creato. Solo il tempo, l'oro ed i vari prerequisiti richiesti dalla nuova capacità che si vuole aggiungere all'oggetto magico pongono delle restrizione sul tipo di poteri addizionali che uno può infondere.

Il costo per aggiungere capacità addizionali ad un oggetto è lo stesso che se l'oggetto non fosse magico, meno il valore dell'oggetto originale. Quindi una spada lunga +1 può diventare una spada lunga vorpal +2 e il costo della creazione è uguale a quello di una spada lunga vorpal +2 meno il costo di una spada lunga +1.

Quando si determina il prezzo di un oggetto magico inventato bisogna considerare molti fattori. Il modo più semplice per decidere il prezzo è confrontare il nuovo oggetto a un oggetto che ha già un prezzo, e usare tale prezzo come guida.
---