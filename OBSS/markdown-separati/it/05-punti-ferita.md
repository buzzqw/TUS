# Punti Ferita

> Chi non stima la vita, non la merita. (Leonardo da Vinci)

I Punti Ferita rappresentano l'energia vitale del personaggio ma anche l'abilità, fortuna, la capacità del personaggio di resistere e combattere. Finché il personaggio/avversario ha almeno 1 Punto Ferita (PF) combatterà e lotterà al meglio delle sue capacità.

- Ogni personaggio parte con 8 Punti Ferita al primo livello + il punteggio della Costituzione.
- Ad ogni livello, oltre il primo, guadagna 1d6 Punti Ferita + il punteggio della Costituzione. Se il tiro di dado è inferiore a Costituzione, può prendere come risultato il valore di Costituzione.
- Ogni punto preso in Competenza Armi aumenta i Punti Ferita presi di 3. Ulteriori Abilità possono aumentare i Punti Ferita.

Segna nella scheda i Punti Ferita massimi che hai ed indica il valore attuale di volta in volta che ne perdi o recuperi. Segna sulla scheda sempre qual é l'ammontare dei Punti Ferita attuale, dopo ogni danno subito. I Punti Ferita Massimi sono l'ammontare di Punti Ferita quando il personaggio è *perfettamente sano*.

I **Punti Ferita si recuperano** in diversi modi:

- per ogni notte di riposo (almeno 8 ore) recuperi in Punti Ferita il valore di Costituzione*Livello, con un minimo di PF pari a Livello. 
- tramite magie curative (incantesimi, pozioni.. o altri effetti magici)
- competenza Pronto Soccorso (pag. ), tramite trattamenti più o meno lunghi

I **Punti Ferita** possono essere anche **temporanei** ovvero aggiunti o tolti temporaneamente ai tuoi attuali.

- Una magia che conceda +10 Punti Ferita temporanei alzerà i Punti Ferita attuali di 10, se subisci 8 di danno ti rimarranno 2 Punti Ferita temporanei. Se invece subisci 13 di danno oltre a perdere tutti i Punti Ferita temporanei subirai anche 3 Punti Ferita *normali*.
- Quando ottieni Punti Ferita temporanei devi scegliere se l'effetto sostituisce il precedente. I Punti Ferita temporanei non si cumulano e non possono essere superiori alla metà dei Punti Ferita massimi. Una magia di cura fa recuperare i PF normali, non i PF temporanei persi.
- Al termine dell'effetto che concede Punti Ferita temporanei questi scompaiono facendo rimanere la creatura ai suoi Punti Ferita.
- Se non esplicitato diversamente i Punti Ferita Temporanei scompaiono dopo un ora da quando si sono aggiunti.
- I Punti Ferita Temporanei vanno tolti per primi quando si viene feriti.

Un'arma o effetto che causa danni non letali vuole dire che causa ferite temporanee.