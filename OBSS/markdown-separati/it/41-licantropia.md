# Licantropia

Le creature mannare sono umanoidi condannati a trasformarsi in animali o in ibridi animali-umanoidi al sorgere della luna piena. Questa maledizione è trasmissibile tramite morso/ferita e procreazione. Una creatura mannara è potenzialmente inconsapevole della sua maledizione fino all'arrivo della prima luna piena.

## La forma ibrida

Dopo la prima mutazione completa la creatura acquisisce la capacità di trasformarsi a volere nella creatura mannara di forma ibrida.

La forma **ibrida**, a parte le ovvie trasformazioni fisiche, concede:

- la creatura acquisisce anche il tipo Bestia e Mutaforma
- Aumenta di una taglia se il tipo di mannaro è più grande della taglia della creatura originaria
- Le Caratteristiche fisiche e Difesa aumentano di 2.
- Il Tiro Salvezza su Volontà aumenta di 1.
- Può attaccare con artiglio o morso causando 1d6 + Forza. Usa la Lista Armi Accette e Scuri ed è competente nell'arma.
- Acquisisce il doppio del livello in Punti Ferita temporanei indipendentemente dall'aumento di Costituzione.
- Acquisisce i sensi riportati dalla versione mannara della creatura.
- Ottiene +2d6 ad interagire con gli animali della sua forma mannara.
- La creatura diventa Vulnerabile all'argento.

## La forma mannara completa

La forma **mannara completa** a parte le ovvie ed importanti trasformazioni fisiche, concede e modifica quelle della forma ibrida in questa maniera:

- Le Caratteristiche fisiche e Difesa aumentano di 3.
- Il Tiro Salvezza su Volontà aumenta di 2.
- Il danno con artiglio o morso causa 1d8 + Forza.
- I Punti Ferita temporanei aumentano del quadruplo del livello della creatura.

## Trasformarsi in mannaro

Al sorgere della luna piena, dalle 22.00 alle 06.00, la creatura si trasforma nella sua versione mannara completa e la mattina non ha ricordi di ciò che ha fatto.

La creatura può resistere con un Tiro Salvezza su Tempra con DC pari a 15 + livello della creatura stessa. La trasformazione impiega 1 minuto e tornare in forma originale lascia Affaticato 2.

Solo dopo essersi trasformato in un mannaro completo sarà possibile attivare la trasformazione in forma ibrida a volere, usando 2 Azioni.

La creatura maledetta dalla licantropia da un altro mannaro tramite ferita acquisisce la capacità di trasformarsi spontaneamente in mannaro completo solo dopo 1 anno dalla prima trasformazione, solo di notte e con luna presente.

Figli di creature mannare hanno un 33\% di possibilità, per genitore mannaro, di essere licantrope naturali e quindi sin dalla nascita poter comandare i loro poteri.

## Curare la licantropia

La licantropia è una maledizione antica e potente e non è facile da rimuovere.
Se ferito da un mannaro deve effettuare un Tiro Salvezza come descritto dalla descrizione del mostro. Se il Tiro Salvezza iniziale fallisce allora è necessario un Rimuovi Maledizione contrastato a DC 21 + livello della creatura stessa.

---