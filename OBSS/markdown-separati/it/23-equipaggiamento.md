# Equipaggiamento

## Ricchezza e Denaro

*Euro ? Dollaro ? Yen ? No.. non sono accettati.*

In questo nuova *economia* il valore delle vecchie monete è nullo se non per uno scarso valore storico numismatico.

Potremmo dire che dopo la prima venuta dei Patroni, lo smantellamento e distruzione dell'infrastruttura statale ed economica, nei due secoli a venire non sono stati riproposti gli https://it.wikipedia.org/wiki/Accordi_di_Bretton_Woods ed anzi a fatica arriviamo nelle città più importanti ad avere un https://it.wikipedia.org/wiki/Sistema_aureo.

L'estrema difficoltà dei trasporti internazionali, limitati tramite pericolosi Portali oppure tornati ad usare vecchie nave a vela e rarissime navi e treni a vapore, residuati storici di pezzi di alta ingegneria *moderna*, hanno portato il commercio a lavorare in maniera più semplice, più basilare.

La finanza come la conoscevamo non esiste più se non nelle piccole comunità dove sono gli stessi cittadini ad investire nelle attività locali. Scordatevi la Borsa, non c'è internet, telefono, le poche radio sono di appassionati marconisti che come antichi alchimisti riescono a produrre l'elettricità ed utilizzare attrezzature dalla minima portata tenute insieme con del prezioso fili di rame.

Si è quindi tornati alla moneta come espressione del valore intrinseco della stessa: una moneta vale non perché c'è una Società, Stato, Nazione che garantisce, bensì vale per il valore intrinseco che possiede.

Bentornate quindi monete d'oro, d'argento, di electrum (lega argento/oro), o di semplice rame.

Quando i mercanti discutono accordi che riguardano merci o servizi del valore di centinaia o migliaia di monete d'oro lo scambio viene effettuato in lingotti d'oro, lettere di credito o merci di valore.

Una moneta d'oro vale dieci monete d'argento, il tipo di moneta più usato tra la popolazione. Una moneta d'argento può coprire il salario giornaliero di un manovale e comperare un'ampolla d'olio per lanterna o un frugale pasto e giaciglio per una notte in una locanda scadente.

Una moneta d'argento vale dieci monete di rame, che vengono normalmente usate dagli operai e i mendicanti. Una singola moneta di rame può comperare una candela oppure un pezzo di gesso.

A volte, però, in mezzo ai tesori compaiono monete insolite appartenute agli antichi stati. Queste monete spesso hanno un valore solo storico se non sono di materiali preziosi, il valore quindi dipende totalmente da chi la deve incassare.

Una moneta comune pesa circa dieci grammi cosicché cinquanta monete pesano mezzo chilo.

Un personaggio che inizia a giocare generalmente ha monete d'oro sufficienti per acquistare gli elementi di base: qualche arma, un'armatura di seconda mano (quella meno costosa) ed un pò di attrezzatura varia. **Al primo livello** i personaggi hanno monete ed equipaggiamento per un totale di **circa 100 mo**.

### Monete

**Tabella: Equivalenza delle Monete**

| **Moneta** | **MR** | **MA** | **ME** | **MO** | **MP** |
| --- | --- | --- | --- | --- | --- |
| Rame | 1 | 1/10 | 1/50 | 1/100 | 1/1000 |
| Argento | 10 | 1 | 1/5 | 1/10 | 1/100 |
| Electrum | 50 | 5 | 1 | 1/2 | 1/10 |
| Oro | 100 | 10 | 2 | 1 | 1/10 |
| Platino | 1000 | 100 | 20 | 10 | 1 |

Di solito pagamenti oltre le 100 monete d'oro avvengono in lingotti da 1, 2, 5 kilogrammi d'oro, equivalenti a 100, 200 e 500 monete d'oro o meglio ancora in gemme. In caso di somme ancora più cospicue è possibile che sia rilasciata una lettera di credito di qualche istituto bancario (ma valido in pochissime ed importanti città).

### Altre Ricchezze - Merci di scambio

I mercanti di solito scambiano merci anche senza l'uso di monete.
Per farsi un'idea delle transazioni commerciali, alcune merci di scambio sono descritte nella tabella.

**Tabella: Esempi altre ricchezze**

	

| **Costo** | **Oggetto** |
|---|---|
| 1 mr | Frumento (0.5 kg) |
| 2 mr | Farina (0.5 kg) o pollo (1) |
| 1 ma | Ferro (0.5 kg) |
| 1 mo | Cannella (0.5 kg) o capra |
| 2 mo | Zenzero o pepe (0.5 kg) o pecora (1) |
| 3 mo | Maiale (1) |
| 4 mo | Lino (1 m\textsuperscript |
| 5 mo | Sale o argento (0.5 kg) |
| 10 mo | Seta (1 m) o mucca (1) |
| 15 mo | Zafferano(0.5 kg)/bue (1) |

Consultate anche il capitolo sull'Ingombro (pag.  in Movimento e Trasporto.

---